---
layout: post
title: 遗杨君书
date: 2010-11-29
summary: 
categories: OldTimes
---

杨君见字如晤：

与君相交十载，别在数月。君既此去，再见无期。自忖别无他遗，故手书一笺。姑以怀旧请，明心志。

吾自幼而长，入学引之为友者三，而自初学即相友者惟君。所谓友者，理不通则奋起，义不致则色变。每与论必议，即落辄有所通悟。遇困与纾，逢难则协，亲之若骨肉，待之如肺腑。从一而终，岂有绝骨肉肺腑而独完者哉？故与君为朋，非以竹马之谊，实节尔。

夫士所贵者惟四：才，气，品，格。有才者蕃，存气者少；具品者蕃，明格者少。盖才者天聪固有之，品者循师即有之。此二者，一则天之所降，一则举世尚存。故士不可胜数，称国士者惟数人焉。固气者才之精，格者品之髓，即持气、格，犹人之血脉贯通，才益显，品弥彰。

或曰：“何以养气，何以修格。”气、格之属，终言道尔。道御气格，所云非玄。天道常在，非奸邪所能害之；天道常运，非恶丑所能灭之。而吾所云天道，匪是天命。苟循天命，必为奸邪恶丑所用。所谓天道，是浩然尔。逢邪不侵，遇恶不扰，气必气，格必见，才必贯，品必彰。远则先圣诸子，近则仁人贤达，莫不如是。

此皆吾所欲言为君听者。另奉马氏《百年孤独》一卷，知君所爱，故付印相赠。

邯郸胡宇煌  
庚寅七月十七于石家庄
